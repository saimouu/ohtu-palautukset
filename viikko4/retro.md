"Start, Stop, Continue, More of, Less of Wheel"-retroperspektiivitekniikkaa käytetään niiden toimintojen tunnistamiseen, jotka halutaan lopettaa, korjata tai pitää kehitystyön jatkuessa. Kyseisessä tekniikassa piirretään taululle ympyrä, ja se jaetaan tekniikan nimen mukaisiin osiin. Retrospektiivin vetäjä kysyy johdattelevia kysymyksiä, joiden avulla ryhmäläiset kommentoivat mahdollisia ongelma kohtia ja myös prosessin toimivia ratkaisuja. Nämä kirjataan ylös taululle oikeisiin kategorioihin. Katsaus kestää ryhmän koon mukaan 10-25 minuuttia. "Glad, Sad, Mad"-tekniikassa pyritään pitämään sprintin retroperspektiivi mahdollisimman yksinkertaisena. Ryhmäläiset listaavat positiiviset, negatiiviset ja ärsyttävät asiat, joista äänestämällä valitaan mitä listattuja asioita käsitellään, ja missä järjestyksessä. "Mad"-kategoriaan ryhmäläiset voivat lisätä ongelma kohtia, jotka eivät suoraan liity tiimin toimintoihin. Asioita käsitellään läpi äänestyksenmukaisessa järjestyksessä, kunnes käsiteltävää ei ole tai aika loppuu. 
